Manifest
Manifest inför Europavalet 2004
GEMENSAM INLEDNING 
Antaget på EFGP:s 15:e rådsmöte, Luxemburg, den 8 november 2003 
EUROPA KAN BÄTTRE - DU BESTÄMMER!
De gröna gör skillnad i Europa. Utgången av 2004 års Europaval, som kommer att hållas i en utvidgad europeisk union med 25 länder, kommer att bestämma vår gemensamma framtid. De gröna har varit bland de mest övertygade förespråkarna för en rättvis utvidgning. Europas återförening efter Berlinmurens fall var och förblir en av unionens huvuduppgifter. De gröna i Europa spelar redan en central roll för att bygga en mer tolerant, social, ekologisk och demokratisk union.
En stark grön närvaro i Europeiska unionen är den bästa garantin för ett europeiskt engagemang för en bättre ordnad globalisering. Ekonomin och handelsregler måste vara utformade så att de tjänar miljö- och sociala mål.
Vi gröna vill att EU och hela Europa skall göra mer för fred, solidaritet, respekt för mångfald och rättvisa i en alltmer bräcklig och delad värld som behöver konkreta förslag om en hållbar och rättvis framtid. De gröna arbetar till förmån för en oberoende och samordnad europeisk utrikespolitik grundad på demokratiska och ekologiska värden.
Vi vill att Europa skall axla sitt miljöansvar och därför genomföra en radikal omläggning av energi- och transportpolitiken. Kärnkraften måste avvecklas och ersättas med renare och säkrare alternativ energi.
Framtiden tillhör sol, vind, biomassa, vattenkraft och andra förnybara källor. Det EU vi vill ha är öppet och tolerant med ett starkt skydd för både den kulturella mångfalden ochmångfalden i naturen. Vårt Europa verkar för stränga sociala och ekologiska normer på regional,
europeisk och internationell nivå, vilka måste ha företräde framför rent kommersiella intressen. I vårt gröna Europa skall rättsstatsprincipen och lokalbefolkningars och enskildas rättigheter gå före militär styrka och ekonomisk makt. De gröna åstadkommer redan mycket, och med ditt stöd i 2004 års EU-parlamentsval kommer vårt inflytande att bli än mer avgörande i framtiden.
Det nya konstitutionella fördraget måste göra EU mer ansvarsskyldigt, öppet och demokratiskt samt föra det närmare dess medborgare. Vi är övertygade om att det konvent som utarbetade förslaget till ny europeisk konstitution gick i rätt riktning. Det skrev ett historiskt dokument. Vi måste vakna ur mardrömmen från Nice ? där kohandel bakom kulisserna avgjorde fördragets innehåll. Vår ståndpunkt är att den europeiska konstitutionen ska ratificeras genom folkomröstning.
För att främja målet att göra Europa grönare kommer vi inte att tveka att använda de möjligheter som erbjuds av den bestämmelse i konstitutionen som tvingar kommissionen att föreslå en EU-lag när en miljon medborgare så begär. Medborgarmakt och större demokratisk delaktighet för det civila samhället och icke-statliga organisationer är en del av våra prioriteringar.
Vi vill ha en social union byggd på grundprinciperna om jämlikhet och solidaritet, och en europeisk union som strävar efter en hållbar ekologisk utveckling för hela kontinenten.
I vår gröna vision måste Europeiska unionen vara synonymt med och en symbol för begreppet fred. Europeiska unionen måste stå för fred och bör vara en huvudaktör i arbetet för fred i den osäkra internationella situationen.
De gröna har följande mål:
1. ATT SKYDDA MILJÖN
Vi gröna har två prioriteringar på detta område. Den första av våra prioriteringar är säkra, välsmakande och hälsosamma livsmedel för alla. För att uppnå detta kommer vi att fortsätta att eftersträva och stödja en radikal reform av den gemensamma jordbrukspolitiken, med en kraftig omorientering mot ekologiskt jordbruk, regionala livsmedelsprodukter och landsbygdsutveckling. Detta är också vägen framåt för att skydda Europas varierande landskap och värna den biologiska mångfalden för dess flora och fauna.
Vi måste se till att konsumenten kommer först, och för att garantera säkra livsmedel för alla måste djurens rättigheter skyddas. Detta omfattar såväl deras uppfödning som hur de transporteras. Vi måste även se till att konsumenten ges av ett fullgott skydd genom att sörja för en riktig märkning av
livsmedelsprodukter som garanterar att innehållet är spårbart. De gröna är naturligtvis alltid förb försiktighetsprincipen och säger därför nej till genetiskt modifierade organismer i livsmedel. Vi vill tygla kemikalieindustrins makt och få företagen att ta ansvar för sina produkters och processers säkerhet.
Den andra gröna prioriteringen är en omläggning av energipolitiken. Vi kommer att göra allt vi kan för att få det otidsenliga och kärnkraftsfrämjande Euratomfördraget upphävt. Vi måste arbeta oupphörligen för att få våra regeringar att följa Kyotoprotokollet, som ett första steg mot att minska koldioxidutsläppen. EU är en ledare i kampen mot klimatförändringar ? huvudsakligen tack vare påtryckningar från de grönas sida. Denna ståndpunkt måste stärkas. Vi kräver att Kyotoprotokollet skall genomföras genom upprättande av en europeisk klimatstabilitetspakt. Unionen måste fortsätta att söka fullgöra sina Kyotoåtaganden och samtidigt göra sitt yttersta för att övertala motvilliga länder att ansluta sig. Vårt transportsystem måste reformeras så att effektiviteten ökar och föroreningarna minskar. Detta är en förutsättning för klimatstabilitet och en nödvändighet för att förhindra allt hetare somrar, extrema översvämningar och de dramatiska följderna av dessa företeelser.
Vi vill se en bättre livskvalitet för alla. För att allt detta skall bli möjligt krävs en skatteväxling: skatten på arbete måste sänkas och miljöskatter på föroreningar införas.
2. ATT GÖRA DEN SOCIALA DIMENSIONEN GRÖNARE
De viktigaste mål som vi gröna kommer att sträva efter är starka samhällen och städer med livskraft, social och ekonomisk trygghet för alla europeiska medborgare samt utnyttjande av Europeiska unionens regional- och strukturstöd för att sprida solidaritet över hela Europa. Skattedumpning av medlemsstater skall stoppas. Unionens konkurrenspolitik måste anpassas så att den omfattar sociala och ekologiska parametrar.
En central punkt i den gröna politiken är social integration och väl fungerande grundläggande samhällsservice för alla. Grön social- och sysselsättningspolitik omfattar aktiva ansträngningar att lyfta fram kvinnors intressen; integrering av ett jämställdhetsperspektiv är en del av all vår politik. Det är av stor vikt att främja en bra balans mellan arbets- och familjeliv, särskilt genom att sörja för barnomsorg till rimligt pris. De gröna anser att människor med funktionshinder har rätt att leva ett normalt liv. Hinder för tillträde till arbete och inrättningar måste undanröjas. Vi är för en allmän hälso- och sjukvård, tillgång till gas-, vatten- och eltjänster, skäliga pensioner för äldre medborgare, rätten till god utbildning, anställningstrygghet, fördelning av arbetstiden ? arbetsdelning ?, god hälsa och säkerhet i arbetet, anständiga minimilöner, krav på skäliga arbetsvillkor ? före billig arbetskraft ?, ett förbättrat och gediget välfärdssystem samt en utveckling av välfärdsstatens tradition, som är förenad med solidaritet och en reglerad marknadsekonomi. Vi motsätter oss den nyliberala benägenheten att lämna allt åt marknaden. Vi gröna kommer även att arbeta för att se till att regional- och strukturfonder används för att garantera social integration.
3. ATT UTVECKLA DEMOKRATIN
För att utveckla demokratin krävs stärkt medborgarmakt. Detta betyder att vi i vår gröna visions förgrund måste ställa ett fullgott skydd för medborgerliga rättigheter, mänskliga rättigheter, kvinnors rättigheter och minoriteters rättigheter. Minoriteter bör integreras, på så sätt att mångfald och kulturella rättigheter respekteras. Vi gröna kommer att arbeta för större demokratisk delaktighet för det civila samhället och icke-statliga organisationer. I fråga om europeiskt rättsligt och polisiärt samarbete: vi gröna kräver fler medborgarrättsliga garantier. Vi kommer att ta alla tänkbara initiativ för att se till att stadgan om de grundläggande rättigheterna tillämpas fullt ut. Utvidgningsländerna måste fullständigt
respektera behovet av att ha stabila politiska institutioner som garanterar demokrati, rättvisa och mänskliga rättigheter.
I vår vision om ett tolerant och öppet Europa finns inget utrymme för den intolerans som extrema högerorienterade krafter och odemokratiska nationalistiska eller våldsamma religiösa rörelser står för. Alla medborgare ? oberoende av kön, hudfärg, funktionshinder, sexuell läggning, religion, språk, ursprung eller kultur ? måste ha samma medborgerliga och politiska rättigheter. Medborgare itredjeland som lagligen vistas i unionen bör ha rätt att bli EU-medborgare efter högst fem år.
Mångåriga invandrare utan rättslig status måste ha möjlighet att få sin situation lagligt reglerad. EU har en viktig roll att spela i kampen mot gränsöverskridande brottslighet. Ett ökat rättsligt och polisiärt samarbete får dock inte ske på de medborgerliga rättigheternas bekostnad. Genom införandet av den europeiska arresteringsordern kringgås de skydd som finns inbyggda i utlämningsförfarandena.
De gröna kräver garantier för rättvisa rättegångar. Sammanfattningsvis: För oss gröna betyder demokratisering av europa mer solidaritet mellan människor, mer öppenhet, större ansvarsskyldighet och att EU-parlamentets demokratiska kontroll stärks. Det betyder ökad subsidiaritet, med decentralisering av befogenheter till regioner och städer, större demokratisk delaktighet ? även genom folkomröstningar. Slutligen är rättvis och jämlik tillgång till och för medierna en väsentlig del av vår demokratiska process.
4. ATT STÄRKA FREDSPOLITIKEN
De gröna anser att Europa bör ägna sig åt konfliktförebyggande, inte åt föregripande angrepp. De gröna i Europa är för multilaterism och nedrustning. Vi är emot massförstörelsevapen och vill befria vår kontinent från det hot som dessa utgör. Vi arbetar för att förhindra ytterligare framställning och spridning av massförstörelsevapen. Vapenexporten bör underkastas en sträng och obligatorisk granskning. De gröna vill stoppa såväl handeln med handeldvapen som tillverkningen och användningen av landminor. Vi anser absolut att Europa alltid måste handla med freden för ögonen.
De gröna påpekar att det faktum att det finns neutrala länder inom EU bör värderas högt av själva unionen.
De gröna kommer att hjälpa till att bygga ett Europa som har internationell solidaritet och samarbete som sina prioriteringar. De gröna arbetar därför till förmån för en självständig och samordnad europeisk utrikespolitik som aktivt försvarar mänskliga rättigheter och demokratiska, sociala och ekologiska värden. Vi gröna kommer att stödja inrättandet av en europeisk fredskår, som bör delta i det konfliktförebyggande arbetet. Detta betyder att ge rejält stöd till utvecklingsländer i avsikt att uppnå en bättre ekonomisk balans mellan länderna i världen.
De prioriteringar som vi gröna insisterar på är att inrikta fredspolitiken såväl på medling, diplomati och tidig konfliktlösning, kulturell förståelse, rättvis handel och rättvis kontroll över energikällor som på återuppbyggnad efter konflikter.
Slutligen anser vi, som gröna, att FN är den bästa institutionen för att hantera globala hot, och samtidigt som vi främjar en samfälld europeisk policy står vi fast vid att europeisk internationell verksamhet ska stå under Förenta nationernas kontroll.
5. ATT FRÄMJA GLOBALISERING PÅ GRÄSROTSNIVÅ
För oss gröna måste EU spela en viktig roll för att reformera och reglera det för närvarande orättvisa systemet för globalisering. EU har den tyngd i internationella organ (Världsbanken, IMF osv.) som behövs för att åstadkomma förändring. Europa måste stå i främsta ledet i kampen för att utforma reformen av det nuvarande systemet. En skatt av Tobintyp måste införas. Vi gröna insisterar på att hänsyn skall tas till ekologiska och sociala kriterier i handelsfrågor. Vi måste därför omreglera världsekonomin i avsikt att göra den mer hållbar ? det behövs bättre demokratisk kontroll över ekonomin.
I frågor som gäller världshandel tror vi gröna på företagsansvar ? med hårda och bindande regler för bolagen. När det gäller samhällsstyrning över gränserna måste Europa spela en framträdande roll i bistånds- och utvecklingssamarbetet mellan Nord och Syd. Frihandelsreglerna måste ta hänsyn till nödvändigheten av att skydda livsmedlens kvalitet och småjordbrukares livsvillkor och inkomster.
Vi gröna anser att mer deltagande av och större hänsyn ska tas till regionala och lokala ekonomier. Vi kommer även att arbeta för att bevara den kulturella mångfalden, till exempel genom att tillåta stimulansåtgärder för radio- och TV-verksamhet i allmänhetens tjänst eller för filmindustrin.
6. GRÖNA LANDVINNINGAR
Under de senaste 20 åren har de gröna i EU-parlamentet hjälpt till att få till stånd ett betydelsefullt politiskt och kulturellt skifte. Inför det kommande EU-valet har medlemmarna av Europeiska gröna federationen (EFGP) beslutat att bilda ett europeiskt grönt parti med högt ställda gemensamma mål.
Vi vill göra Europa grönare; du har makten att avgöra!

